Retrospektiivitekniikat

Retrospektiivi on tärkeä ja jopa kriittinen osa ohjelmistotuotantoa.
Retroja voi pitää eri metodiikoilla, mutta se mikä niitä yhdistää ja mikä on kaiken keskiössä, on se,
että niiden kautta löydetään asiat, joita tulee kehittää tiimin toimintamalleissa.
Näin päästään koko ajan parempiin lopputuloksiin ja projektit sujuvat paremmin,
kun löydetään ja tunnistetaan asiat jotka tukevat onnistumista sekä ne,
jotka seisovat parhaan mahdollisen lopputuloksen tiellä.
Retrot eivät perustu ohjelmistotuotannossa niinkään mihinkään tiettyyn toiminnallisuuteen ja miten se on onnistunut,
vaan toimintatapoihin, joilla toteutus on tehty. Näin ollen retro on tiimin yhteinen,
kokemusperäinen koonti ja analyysi siitä, mitä voisi tehdä entistä paremmin ja miten,
eli retro pyrkii aina myös löytämään ratkaisut mahdollisiin ongelmiin.
Retrojen ajatuksena on saada yksilöt pysähtymään ja ajattelemaan, että ollaanko menossa oikeaan suuntaan,
sekä "pakottaa" jakamaan ajatukset siitä missä asioissa olisi parannettavaa.
Se että mitä metodia retrospektiivissä tulisi käyttää, selviää vain kokeilemalla niitä.
Eli mitään oikeaa tyyliä ei ole ja sekin kehittyy kokemuksen kautta.
